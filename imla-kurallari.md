
# Noktalama işaretleri notlarım

## Nokta (`.`)

1. Cümlelerin sonuna konur: *Türk Dil Kurumu, 1932 yılında kurulmuştur.*

   *Saatler geçtikçe yollara daha mahzun bir ıssızlık çöküyordu.* (Reşat Nuri Güntekin)

2. Bazı kısaltmaların sonuna konur: *Alb.* (albay), *Dr.* (doktor), *Yrd. Doç.* (yardımcı doçent), *Prof.* (profesör), *Cad.* (cadde), *Sok.* (sokak), *s.* (sayfa), *sf.* (sıfat), *vb.* (ve başkası, ve benzeri, ve benzerleri, ve bunun gibi), *Alm.* (Almanca), *Ar.* (Arapça), *İng.* (İngilizce) vb.
3. Sayılardan sonra sıra bildirmek için konur: *3.* (üçüncü), *15.* (on beşinci); *II. Mehmet, XIV. Louis, XV. yüzyıl; 2. Cadde, 20. Sokak, 4. Levent* vb.
4. Arka arkaya sıralandıkları için virgülle veya çizgiyle ayrılan rakamlardan yalnızca sonuncu rakamdan sonra nokta konur: *3, 4 ve 7. maddeler; XII – XIV. yüzyıllar arasında* vb.
5. Bir yazının maddelerini gösteren rakam veya harflerden sonra konur:

   ```
   I.   1.   A.   a.
   II.  2.   B.   b.
   ```

6. Tarihlerin yazılışında gün, ay ve yılı gösteren sayıları birbirinden ayırmak için konur: *29.5.1453, 29.X.1923* vb.

   **UYARI:** Tarihlerde ay adları yazıyla da yazılabilir. Bu durumda ay adlarından önce ve sonra nokta kullanılmaz.

7. Saat ve dakika gösteren sayıları birbirinden ayırmak için konur: *Tren 09.15’te kalktı. Toplantı 13.00’te başladı.*

   *Tören 17.30’da, hükûmet daireleri kapandıktan yarım saat sonra başlayacaktır.* (Tarık Buğra)

8. Kitap, dergi vb.nin künyelerinin sonuna konur:

   Agâh Sırrı Levend, *Türk Dilinde Gelişme ve Sadeleşme Evreleri,* TDK Yayınları, Ankara, 1960.

9.  Dört ve dörtten çok rakamlı sayılar sondan sayılmak üzere üçlü gruplara ayrılarak yazılır ve araya nokta konur: *1.000, 326.197, 49.750.812* vb.
10. Genel ağ adreslerinde kullanılır: *http://tdk.gov.tr*
11. Matematikte çarpma işareti yerine kullanılır: *4.5=20, 12.6=72* vb.

## Virgül (`,`)

1. Birbiri ardınca sıralanan eş görevli kelime ve kelime gruplarının arasına konur.
2. Sıralı cümleleri birbirinden ayırmak için konur.
3. Uzun cümlelerde yüklemden uzak düşmüş olan özneyi belirtmek için konur.
4. Cümle içinde ara sözleri veya ara cümleleri ayırmak için ara sözlerin veya ara cümlelerin başına ve sonuna konur.
5. Anlama güç kazandırmak için tekrarlanan kelimeler arasına konur.
6. Tırnak içinde olmayan alıntı cümlelerinden sonra konur.
7. Konuşma çizgisinden sonraki alıntı cümlesinin bitimine konur.
8. Edebî eserlerde konuşma bölümünden önceki ifadenin sonuna konur.
9. Kendisinden sonraki cümleye bağlı olarak ret, kabul ve teşvik bildiren hayır, yok, evet, peki, pekâlâ, tamam, olur, hayhay, başüstüne, öyle, haydi, elbette gibi kelimelerden sonra konur.
10. Bir kelimenin kendisinden sonra gelen kelime veya kelime gruplarıyla yapı ve anlam bakımından bağlantısı olmadığını göstermek ve anlam karışıklığını önlemek için kullanılır.
11. Hitap için kullanılan kelimelerden sonra konur.
12. Sayıların yazılışında kesirleri ayırmak için kullanılır.
13. Metin içinde art arda gelen zarf-fiil eki almış kelimelerden sonra konur.

    **UYARI:** Metin içinde zarf-fiil eki almış kelimelerden sonra virgül konmaz.

14. Özne olarak kullanıldıklarında bu, şu, o zamirlerinden sonra konur.
15. Kitap, dergi vb.nin künyelerinde yazar, eser, basımevi vb. maddelerden sonra konur.

    **UYARI:** Metin içinde ve, veya, yahut, ya … ya bağlaçlarından önce de sonra da virgül konmaz.

    **UYARI:** Tekrarlı bağlaçlardan önce ve sonra virgül konmaz.

    **UYARI:** Cümlede pekiştirme ve bağlama görevinde kullanılan da / de bağlacından sonra virgül konmaz.

    **UYARI:** Metin içinde -ınca / -ince anlamıyla zarf-fiil görevinde kullanılan mı / mi ekinden sonra virgül konmaz.

    **UYARI:** Şart ekinden sonra virgül konmaz.
